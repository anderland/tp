<div class="intro" id="#preambolo">
    <p>Il Sole 24 Ore ha scelto di aderire al <a href="http://thetrustproject.org/" target="_blank">Trust Project</a>, un progetto nato all’Università di Santa Clara (California) e voluto da gruppo di editori internazionali, che ha l’obiettivo di valorizzare nell’ecosistema digitale il giornalismo di cui fidarsi. La convinzione comune è che attraverso l’adozione di regole etiche e linee guide editoriali possa essere accresciuto il livello di fiducia degli utenti rispetto all’informazione digitale.</p>
    <p>Le regole contenute in queste “Linee guida editoriali” raccolgono le indicazioni che sono emerse dalle ripetute ricerche effettuate dal Trust Project rispetto a cosa gli utenti pensano e valutano sull’affidabilità delle notizie.</p>
    <p>Le Linee guida editoriali riprendono nella completezza il Codice di autodisciplina dei giornalisti contenuto nel Codice etico del Gruppo 24 Ore (approvato il 6 marzo 2018)e sono integrate con prassi e regole sulla relazione con gli utenti così come previsto dal Trust Project.</p>
    <a href="http://thetrustproject.org/" target="_blank">
        <img  class="lazyload" data-src="images/Trust-Logo-Horizontal.svg">
    </a>
    <p>L’adesione al Trust Project è frutto di un processo di revisione che ha toccato molti aspetti del lavoro della redazione: riflessioni di carattere etico, cambiamenti nella maniera in cui presentiamo e organizziamo le notizie, interventi di tipo grafico che vanno nel segno della chiarezza e della trasparenza per i lettori, correzioni nascoste nel codice delle pagine html che facilitano il lavoro di indicizzazione per i motori di ricerca. Il simbolo di questo lavoro, durato mesi, è il logo del Trust Project, una sorta di marchio di qualità che ci siamo guadagnati. L’adesione ai principi del Trust Project non è condizionale, riguarda tutto quello che facciamo. La nostra scelta editoriale è tuttavia di pubblicare il logo in evidenza solo per gli articoli più significativi, le notizie che abbiamo in esclusiva o che riflettono in maniera particolare il brand de Il Sole 24 Ore.</p>
</div>
<div class="intro" id="missione">
    <h2 class="h2">
        La missione
    </h2>
    <p>Il Sole 24 Ore, forte dei 150 anni della propria storia, interpreta - in linea con la missione del Gruppo 24 ore - i valori del libero mercato, di una comunità economica pienamente integrata nell’Unione europea. Con un’informazione completa e indipendente, misura il grado di trasparenza del Paese e ne favorisce la libera iniziativa e l’efficienza.</p>
    <p>
    Il Sole 24 Ore resterà fedele alla propria identità storica; voce insostituibile del mondo dell’impresa, delle professioni, dei mercati finanziari. Una guida quotidiana e in tempo reale alla complessità del mondo globale e multimediale.</p>
</div>
<div class="intro">
    <h2 class="h2">
        Il ruolo del giornalista
    </h2>
    <p>I giornalisti hanno come obiettivo di raccontare nel modo più documentato e puntuale tutti i fatti che ritengano di rilevanza per la formazione di un’opinione pubblica consapevole. Nel loro lavoro si impegnano ad avere come fondamentale riferimento la comunità dei lettori, segnalando e analizzando le notizie e non cercando di fare notizia. Con i lettori cercheranno di avere un rapporto costante e aperto, chiedendo loro anche opinioni e contributi per un’informazione sempre più puntuale.</p>
</div>
<div class="intro" id="valori">
    <h2 class="h2">
        I valori
    </h2>
    <p>Fin dalla sua fondazione, e durante il corso di questi 150 anni di storia, Il Sole 24 Ore ha sempre dichiarato i suoi valori fondanti, ribaditi nel Codice etico di Gruppo.</p>
</div>
<div class="card">
    <div class="card-content">
        <h3 class="h3">
            Fiducia e credibilità
        </h3>
        <p>
            La costante rigenerazione del patto di fiducia con la propria comunità di lettori è obiettivo fondamentale del lavoro del Sole 24 Ore.
        </p>
        <p>
            Le caratteristiche di ricerca di sintesi, selezione e specializzazione che sono peculiari de Il Sole 24 Ore sono oggi pienamente riconosciute, tanto che <a href="http://media.digitalnewsreport.org/wp-content/uploads/2018/06/digital-news-report-2018.pdf?x89475" target="_blank">ricerche indipendenti</a> lo ritengono come il più affidabile quotidiano italiano.
        </p>
        <p>
            Questi riconoscimenti richiedono nell’ecosistema digitale uno sforzo ancora più grande su tutte le piattaforme informative. Perciò Il Sole 24 Ore ha deciso di aderire al Trust Project per trarre dal confronto con le migliori pratiche internazionali ancora nuovi stimoli e sollecitazioni per una costante revisione dei propri processi.
        </p>
    </div>
    <footer class="card-footer">
    </footer>
</div>
<div class="card">
    <div class="card-content">
        <h3 class="h3">
            La trasparenza
        </h3>
        <p>Lo sforzo de Il Sole 24 Ore è di rendere sempre più chiaro quale tipo di informazione il lettore sta leggendo o guardando o ascoltando sul proprio sito e sulle altre piattaforme dove è o sarà presente nonché di costruire degli indicatori di affidabilità e trasparenza leggibili e utilizzabili dai motori di ricerca e dalle piattaforme social così da certificare questo sforzo per un’informazione di qualità.</p>
        <p>Gli indicatori che Il Sole 24 Ore mette a disposizione sia degli utenti che delle piattaforme riguardano:</p>
        <ul>
            <li>
                I processi di funzionamento della redazione
            </li>
            <li>
                La chiara definizione delle diverse tipologie di contenuto
            </li>
            <li>
                Le competenze dei propri giornalisti
            </li>
            <li>
                Le metodologie seguite nella costruzione dei contenuti e nella loro correzione
            </li>
        </ul>
    </div>
    <footer class="card-footer">
    </footer>
</div>
<div class="card">
    <div class="card-content">
        <h3 class="h3">
            La verità sostanziale dei fatti
        </h3>
        <p>
            Il rispetto della verità sostanziale dei fatti, la massima documentazione di ciò che scrivono, la presentazione ai lettori di fatti circostanziati attraverso l’analisi di tutti i documenti possibili è un impegno fondamentale. L’indicazione delle fonti originali, dei documenti ai quali si è fatto riferimento, l’analisi rigorosa delle informazioni sono elementi imprescindibili della prassi giornalistica della redazione.
        </p>
    </div>
    <footer class="card-footer">
    </footer>
</div>