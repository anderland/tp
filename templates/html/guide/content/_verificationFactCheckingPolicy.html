<div class="intro" id="verificationFactCheckingPolicy">
	<h2 class="h2">
		Fact-checking standard
	</h2>
	<p>Il giornale ricorre per la sua informazione a fonti primarie. Qualora ciò non sia possibile e si avvalga di fonti secondarie le cita per trasparenza.</p>
	<p>Ogni notizia va controllata, attraverso l'uso e la consultazione incrociata di varie fonti. Non esiste differenza fra i contenuti del quotidiano di carta e quelli distribuiti sulle piattaforme digitali per la giustizia italiana e l'attività  informativa del Sole 24 ore ne è pienamente consapevole.
	</p>
	<p>Salva la garanzia del segreto professionale, i giornalisti e i collaboratori del Sole 24 Ore si impegnano ad attribuire, ove possibile, ogni informazione rilevante a una fonte identificabile. E' comunque permesso, nell'interesse della completezza dell'informazione, riferire dichiarazioni anonime. I giornalisti si impegnano comunque a informare il lettore se si tratta di una fonte unica o di una pluralità  di fonti.
	</p>
	<p>
		Il riferimento a fonti anonime rappresenta per Il Sole 24 Ore un'assoluta eccezione. E' perciò in ultima istanza il direttore a decidere sulla base della necessità  di tutelare in particolar modo la sicurezza della fonte.
	</p>
</div>
<div class="card" id="#">
	<div class="card-content">
		<h3 class="h3">
			Verifiche e processi interni
		</h3>
		<p>Qualunque informazione, che sia per il giornale di carta che per qualsiasi piattaforma digitale, è sottoposta ai processi standard di verifica - con fonti dirette, agenzie di stampa, canali social, banche dati e qualunque altra possibile fonte sia utile - e a processi di controllo interno stabiliti dalla gerarchia redazionale.</p>
		<p>L'organizzazione redazionale prevede che ciascun articolo sia visionato dal capo del settore e/o dal desk centrale che controlla la pubblicazione sul sito.</p>
	</div>
	<footer class="card-footer">
	</footer>
</div>

<div class="card" id="#">
	<div class="card-content">
		<h3 class="h3">
			Plagio e attribuzione
		</h3>
		<p>L'attribuzione dei contenuti ai corretti autori è sempre assicurata da Il Sole 24 Ore che ha come obiettivo di riconoscere la corretta titolarità  delle informazioni, non assumendo come proprio ciò che non lo è.</p>
	</div>
	<footer class="card-footer">
	</footer>
</div>

<div class="card" id="#">
	<div class="card-content">
		<h3 class="h3">
			Imparzialità  e correttezza
		</h3>
		<p>Il concetto di verità  dei fatti è da sempre al centro della riflessione nel mondo giornalistico. Per i giornalisti de Il Sole 24 Ore si traduce nel realizzare la narrazione o la spiegazione di un fatto o di un contesto perseguendo: la correttezza, ovvero affrontando ogni tema con la massima onestà  intellettuale, senza pregiudizi, senza omissioni; la completezza, ovvero con il massimo impegno nella ricerca di tutti gli elementi che possono portare alla più fedele ricostruzione di una vicenda; l'imparzialità , ovvero l'impegno a non omettere elementi che abbiano significato o importanza per la comprensione</p>
		<p>
			Salvi i poteri del direttore (previsti dall'articolo 6 del Contratto di lavoro), i giornalisti e i collaboratori de Il Sole 24 Ore si impegnano a riferire con correttezza anche le voci contrarie o lontane dalla linea del giornale nel caso in cui risultino rilevanti.
		</p>
	</div>
	<footer class="card-footer">
	</footer>
</div>

