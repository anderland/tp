<div class="intro breathe">
    <div class="title is-2 is-spaced" id="missionCoveragePrioritiesPolicy">
        Il ruolo del giornalista
    </div>
    <p class="subtitle is-4">I giornalisti hanno come obiettivo di raccontare nel modo più documentato e puntuale tutti i fatti che ritengano di rilevanza per la formazione di un’opinione pubblica consapevole. Nel loro lavoro si impegnano ad avere come fondamentale riferimento la comunità dei lettori, segnalando e analizzando le notizie e non cercando di fare notizia. Con i lettori cercheranno di avere un rapporto costante e aperto, chiedendo loro anche opinioni e contributi per un’informazione sempre più puntuale.</p>
</div>
<div class="card breathe" id="#">
    <div class="card-content">
        <p class="title">
            Conflitti di interessi
        </p>
        <p>Il Sole 24 Ore si impegna ad evitare ogni forma di conflitto di interesse e di situazioni che possano crearlo.</p>
        <p>
            Giornalisti e collaboratori de Il Sole 24 Ore si impegnano a segnalare al direttore i casi diretti e indiretti di conflitto di interesse nel momento stesso in cui sorgono. Nei casi rilevanti, il direttore può decidere se segnalare il potenziale conflitto ai lettori.
        </p>
    </div>
    <footer class="card-footer">
    </footer>
</div>
<br />
<div class="card" id="#">
    <div class="card-content">
        <p class="title">
            Standard di comportamento
        </p>
        <p>
            Per rispettare questi principi Il Sole 24 Ore nel <a href="http://www.gruppo24ore.ilsole24ore.com/it-it/governance/codice-etico/">Codice di autodisciplina dei giornalisti</a> ha adottato politiche molto rigorose, che sono qui riassunte, nella consapevolezza che per il mondo dell'informazione si imponga la necessità di standard più restrittivi.
        </p>
        <p>In particolare i giornalisti e i collaboratori de Il Sole 24 Ore si impegnano:</p>
        <ul>
            <li>
                a non usare la propria posizione professionale nei rapporti con gli esterni per ottenere benefici economici o privilegi per sé o per altri;
            </li>
            <li>
                a rendere chiara al lettore la distinzione tra informazione e pubblicità. Si impegnano a non inserire negli articoli messaggi pubblicitari e a non accettare remunerazioni che, sotto alcuna forma, possano condizionare la scelta e il contenuto degli articoli;
            </li>
            <li>
                a rifiutare nell'ambito del loro lavoro per sé e per i propri familiari entro il secondo grado, per i coniugi o i partner di fatto e i loro familiari e affini entro il secondo grado qualunque forma di pagamento, omaggio, privilegio, servizio gratuito o a condizioni particolarmente favorevoli del valore indicativo superiore ai 100 euro o che possa comunque danneggiare l'accuratezza, la correttezza e l'indipendenza dell'informazione che elaborano e dei giudizi che esprimono;
            </li>
            <li>
                a rifiutare nell'ambito del loro lavoro offerte di viaggi e sistemazioni alberghiere pagate da enti o aziende per sé e per i propri familiari o per i coniugi, i partner di fatto e i loro familiari e affini. In casi eccezionali e particolari, solo il giornalista incaricato del servizio può essere beneficiario di queste offerte se autorizzato dal direttore;
            </li>
            <li>
                a restituire gli oggetti ricevuti in prova entro un tempo congruo per valutare il prodotto e comunque non oltre i due mesi.
            </li>
        </ul>
    </div>
    <footer class="card-footer">
    </footer>
</div>
<br />
<div class="card" id="#">
    <div class="card-content">
        <p class="title">
            Rapporti con i mercati finanziari
        </p>
        <p>
            I giornalisti e i collaboratori de Il Sole 24 Ore si impegnano a non comprare o vendere titoli finanziari, anche indirettamente o attraverso parenti e affini, di cui si stanno occupando o di cui progettano di occuparsi nell'immediato futuro. Seppure a giornalisti e collaboratori de Il Sole 24 Ore sia consentita, come a qualunque altro cittadino, l'attività di compravendita di titoli e strumenti finanziari, si impegnano a non occuparsi di società di cui essi o i propri familiari e affini, detengano azioni o obbligazioni.
        </p>
        <p>
            Nel pieno rispetto della legge sull'insider trading, si impegnano a non usare a proprio profitto informazioni finanziarie non pubbliche di cui sono venuti a conoscenza nell'ambito della propria attività professionale o di collaborazione.
        </p>
    </div>
    <footer class="card-footer">
    </footer>
</div>
<br />
<div class="card" id="#">
    <div class="card-content">
        <p class="title">
            Attività esterne
        </p>
        <p>
            I giornalisti e i collaboratori del Sole-24 Ore si impegnano a non scrivere su convegni e dibattiti a cui partecipano come relatori o moderatori, a meno che l'attività prestata sia a carattere gratuito e sia compatibile con l'accuratezza e l'indipendenza richiesta da questo codice. Sono esclusi dalla norma i convegni organizzati dal Gruppo 24 Ore.
            <p>
            </p>
            I giornalisti lavorano esclusivamente per Il Sole 24 Ore, a meno che non siano esplicitamente autorizzati dal Direttore. Attività e lavori esterni sono considerati incompatibili con il ruolo di indipendenza del giornalista. Le attività legate ad enti e organizzazioni governative sono ovviamente considerate le più delicate.
        </p>
    </div>
    <footer class="card-footer">
    </footer>
</div>
<br />
<div class="card" id="#">
    <div class="card-content">
        <p class="title">
            Gli altri codici
        </p>
        <p>
            A integrazione del Codice di autodisciplina contenuto nel Codice etico e di queste Linee guida editoriali, i giornalisti e i collaboratori de Il Sole 24 Ore sono tenuti al rispetto del testo unico dei doveri del giornalista, il <a href="http://www.odg.it/content/testo-unico-dei-doveri-del-giornalista">codice di autodisciplina dell’Ordine dei Giornalisti</a>, che recepisce i contenuti dei seguenti documenti:
        </p>
        <ul>
            <li>Carta dei doveri del giornalista</li>
            <li>Carta dei doveri del giornalista degli uffici stampa</li>
            <li>Carta dei doveri dell’informazione economica</li>
            <li>Carta di Firenze</li>
            <li>Carta di Milano</li>
            <li>Carta di Perugia</li>
            <li>Carta di Roma</li>
            <li>Carta di Treviso</li>
            <li>Carta informazione e pubblicità</li>
            <li>Carta informazione e sondaggi</li>
            <li>Codice deontologico relativo alle attività giornalistiche</li>
            <li>Codice in materia di rappresentazione delle vicende giudiziarie nelle trasmissioni radiotelevisive</li>
            <li>Decalogo del giornalismo sportivo</li>
        </ul>
    </div>
    <footer class="card-footer">
    </footer>
</div>
<br />